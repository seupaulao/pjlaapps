<p><span>1&nbsp;&nbsp;&nbsp;</span><span>אָדָ֥ם שֵׁ֖ת אֱנֹֽושׁ׃</span></p>
<p><span>2&nbsp;&nbsp;&nbsp;</span><span>קֵינָ֥ן מַהֲלַלְאֵ֖ל יָֽרֶד׃</span></p>
<p><span>3&nbsp;&nbsp;&nbsp;</span><span>חֲנֹ֥וךְ מְתוּשֶׁ֖לַח לָֽמֶךְ׃</span></p>
<p><span>4&nbsp;&nbsp;&nbsp;</span><span>נֹ֥חַ שֵׁ֖ם חָ֥ם וָיָֽפֶת׃    ס</span></p>
<p><span>5&nbsp;&nbsp;&nbsp;</span><span>בְּנֵ֣י יֶ֔פֶת גֹּ֣מֶר וּמָגֹ֔וג וּמָדַ֖י וְיָוָ֣ן וְתֻבָ֑ל וּמֶ֖שֶׁךְ וְתִירָֽס׃    ס</span></p>
<p><span>6&nbsp;&nbsp;&nbsp;</span><span>וּבְנֵ֖י גֹּ֑מֶר אַשְׁכֲּנַ֥ז וְדִיפַ֖ת וְתֹוגַרְמָֽה׃</span></p>
<p><span>7&nbsp;&nbsp;&nbsp;</span><span>וּבְנֵ֥י יָוָ֖ן אֱלִישָׁ֣ה וְתַרְשִׁ֑ישָׁה כִּתִּ֖ים וְרֹודָנִֽים׃    ס</span></p>
<p><span>8&nbsp;&nbsp;&nbsp;</span><span>בְּנֵ֖י חָ֑ם כּ֥וּשׁ וּמִצְרַ֖יִם פּ֥וּט וּכְנָֽעַן׃</span></p>
<p><span>9&nbsp;&nbsp;&nbsp;</span><span>וּבְנֵ֣י כ֔וּשׁ סְבָא֙ וַחֲוִילָ֔ה וְסַבְתָּ֥א וְרַעְמָ֖א וְסַבְתְּכָ֑א וּבְנֵ֥י רַעְמָ֖א שְׁבָ֥א וּדְדָֽן׃    ס</span></p>
<p><span>10&nbsp;&nbsp;&nbsp;</span><span>וְכ֖וּשׁ יָלַ֣ד אֶת־נִמְרֹ֑וד ה֣וּא הֵחֵ֔ל לִהְיֹ֥ות גִּבֹּ֖ור בָּאָֽרֶץ׃    ס</span></p>
<p><span>11&nbsp;&nbsp;&nbsp;</span><span>וּמִצְרַ֡יִם יָלַ֞ד אֶת־ [לוּדִיִּים כ] (לוּדִ֧ים ק) וְאֶת־עֲנָמִ֛ים וְאֶת־לְהָבִ֖ים וְאֶת־נַפְתֻּחִֽים׃</span></p>
<p><span>12&nbsp;&nbsp;&nbsp;</span><span>וְֽאֶת־פַּתְרֻסִ֞ים וְאֶת־כַּסְלֻחִ֗ים אֲשֶׁ֨ר יָצְא֥וּ מִשָּׁ֛ם פְּלִשְׁתִּ֖ים וְאֶת־כַּפְתֹּרִֽים׃    ס</span></p>
<p><span>13&nbsp;&nbsp;&nbsp;</span><span>וּכְנַ֗עַן יָלַ֛ד אֶת־צִידֹ֥ון בְּכֹרֹ֖ו וְאֶת־חֵֽת׃</span></p>
<p><span>14&nbsp;&nbsp;&nbsp;</span><span>וְאֶת־הַיְבוּסִי֙ וְאֶת־הָ֣אֱמֹרִ֔י וְאֵ֖ת הַגִּרְגָּשִֽׁי׃</span></p>
<p><span>15&nbsp;&nbsp;&nbsp;</span><span>וְאֶת־הַחִוִּ֥י וְאֶת־הַֽעַרְקִ֖י וְאֶת־הַסִּינִֽי׃</span></p>
<p><span>16&nbsp;&nbsp;&nbsp;</span><span>וְאֶת־הָאַרְוָדִ֥י וְאֶת־הַצְּמָרִ֖י וְאֶת־הַֽחֲמָתִֽי׃    ס</span></p>
<p><span>17&nbsp;&nbsp;&nbsp;</span><span>בְּנֵ֣י שֵׁ֔ם עֵילָ֣ם וְאַשּׁ֔וּר וְאַרְפַּכְשַׁ֖ד וְל֣וּד וַאֲרָ֑ם וְע֥וּץ וְח֖וּל וְגֶ֥תֶר וָמֶֽשֶׁךְ׃    ס</span></p>
<p><span>18&nbsp;&nbsp;&nbsp;</span><span>וְאַרְפַּכְשַׁ֖ד יָלַ֣ד אֶת־שָׁ֑לַח וְשֶׁ֖לַח יָלַ֥ד אֶת־עֵֽבֶר׃</span></p>
<p><span>19&nbsp;&nbsp;&nbsp;</span><span>וּלְעֵ֥בֶר יֻלַּ֖ד שְׁנֵ֣י בָנִ֑ים שֵׁ֣ם הָאֶחָ֞ד פֶּ֗לֶג כִּ֤י בְיָמָיו֙ נִפְלְגָ֣ה הָאָ֔רֶץ וְשֵׁ֥ם אָחִ֖יו יָקְטָֽן׃</span></p>
<p><span>20&nbsp;&nbsp;&nbsp;</span><span>וְיָקְטָ֣ן יָלַ֔ד אֶת־אַלְמֹודָ֖ד וְאֶת־שָׁ֑לֶף וְאֶת־חֲצַרְמָ֖וֶת וְאֶת־יָֽרַח׃</span></p>
<p><span>21&nbsp;&nbsp;&nbsp;</span><span>וְאֶת־הֲדֹורָ֥ם וְאֶת־אוּזָ֖ל וְאֶת־דִּקְלָֽה׃</span></p>
<p><span>22&nbsp;&nbsp;&nbsp;</span><span>וְאֶת־עֵיבָ֥ל וְאֶת־אֲבִימָאֵ֖ל וְאֶת־שְׁבָֽא׃</span></p>
<p><span>23&nbsp;&nbsp;&nbsp;</span><span>וְאֶת־אֹופִ֥יר וְאֶת־חֲוִילָ֖ה וְאֶת־יֹובָ֑ב כָּל־אֵ֖לֶּה בְּנֵ֥י יָקְטָֽן׃    ס</span></p>
<p><span>24&nbsp;&nbsp;&nbsp;</span><span>שֵׁ֥ם ׀ אַרְפַּכְשַׁ֖ד שָֽׁלַח׃</span></p>
<p><span>25&nbsp;&nbsp;&nbsp;</span><span>עֵ֥בֶר פֶּ֖לֶג רְעֽוּ׃</span></p>
<p><span>26&nbsp;&nbsp;&nbsp;</span><span>שְׂר֥וּג נָחֹ֖ור תָּֽרַח׃</span></p>
<p><span>27&nbsp;&nbsp;&nbsp;</span><span>אַבְרָ֖ם ה֥וּא אַבְרָהָֽם׃    ס</span></p>
<p><span>28&nbsp;&nbsp;&nbsp;</span><span>בְּנֵי֙ אַבְרָהָ֔ם יִצְחָ֖ק וְיִשְׁמָעֵֽאל׃    ס</span></p>
<p><span>29&nbsp;&nbsp;&nbsp;</span><span>אֵ֖לֶּה תֹּלְדֹותָ֑ם בְּכֹ֤ור יִשְׁמָעֵאל֙ נְבָיֹ֔ות וְקֵדָ֥ר וְאַדְבְּאֵ֖ל וּמִבְשָֽׂם׃</span></p>
<p><span>30&nbsp;&nbsp;&nbsp;</span><span>מִשְׁמָ֣ע וְדוּמָ֔ה מַשָּׂ֖א חֲדַ֥ד וְתֵימָֽא׃</span></p>
<p><span>31&nbsp;&nbsp;&nbsp;</span><span>יְט֥וּר נָפִ֖ישׁ וָקֵ֑דְמָה אֵ֥לֶּה הֵ֖ם בְּנֵ֥י יִשְׁמָעֵֽאל׃    ס</span></p>
<p><span>32&nbsp;&nbsp;&nbsp;</span><span>וּבְנֵ֨י קְטוּרָ֜ה פִּילֶ֣גֶשׁ אַבְרָהָ֗ם יָלְדָ֞ה אֶת־זִמְרָ֧ן וְיָקְשָׁ֛ן וּמְדָ֥ן וּמִדְיָ֖ן וְיִשְׁבָּ֣ק וְשׁ֑וּחַ וּבְנֵ֥י יָקְשָׁ֖ן שְׁבָ֥א וּדְדָֽן׃    ס</span></p>
<p><span>33&nbsp;&nbsp;&nbsp;</span><span>וּבְנֵ֣י מִדְיָ֗ן עֵיפָ֤ה וָעֵ֙פֶר֙ וַחֲנֹ֔וךְ וַאֲבִידָ֖ע וְאֶלְדָּעָ֑ה כָּל־אֵ֖לֶּה בְּנֵ֥י קְטוּרָֽה׃    ס</span></p>
<p><span>34&nbsp;&nbsp;&nbsp;</span><span>וַיֹּ֥ולֶד אַבְרָהָ֖ם אֶת־יִצְחָ֑ק    ס   בְּנֵ֣י יִצְחָ֔ק עֵשָׂ֖ו וְיִשְׂרָאֵֽל׃    ס</span></p>
<p><span>35&nbsp;&nbsp;&nbsp;</span><span>בְּנֵ֖י עֵשָׂ֑ו אֱלִיפַ֛ז רְעוּאֵ֥ל וִיע֖וּשׁ וְיַעְלָ֥ם וְקֹֽרַח׃    ס</span></p>
<p><span>36&nbsp;&nbsp;&nbsp;</span><span>בְּנֵ֖י אֱלִיפָ֑ז תֵּימָ֤ן וְאֹומָר֙ צְפִ֣י וְגַעְתָּ֔ם קְנַ֖ז וְתִמְנָ֥ע וַעֲמָלֵֽק׃    ס</span></p>
<p><span>37&nbsp;&nbsp;&nbsp;</span><span>בְּנֵ֖י רְעוּאֵ֑ל נַ֥חַת זֶ֖רַח שַׁמָּ֥ה וּמִזָּֽה׃    ס</span></p>
<p><span>38&nbsp;&nbsp;&nbsp;</span><span>וּבְנֵ֣י שֵׂעִ֔יר לֹוטָ֥ן וְשֹׁובָ֖ל וְצִבְעֹ֣ון וַֽעֲנָ֑ה וְדִישֹׁ֥ן וְאֵ֖צֶר וְדִישָֽׁן׃</span></p>
<p><span>39&nbsp;&nbsp;&nbsp;</span><span>וּבְנֵ֥י לֹוטָ֖ן חֹרִ֣י וְהֹומָ֑ם וַאֲחֹ֥ות לֹוטָ֖ן תִּמְנָֽע׃    ס</span></p>
<p><span>40&nbsp;&nbsp;&nbsp;</span><span>בְּנֵ֣י שֹׁובָ֔ל עַלְיָ֧ן וּמָנַ֛חַת וְעֵיבָ֖ל שְׁפִ֣י וְאֹונָ֑ם    ס   וּבְנֵ֥י צִבְעֹ֖ון אַיָּ֥ה וַעֲנָֽה׃</span></p>
<p><span>41&nbsp;&nbsp;&nbsp;</span><span>בְּנֵ֥י עֲנָ֖ה דִּישֹׁ֑ון    ס   וּבְנֵ֣י דִישֹׁ֔ון חַמְרָ֥ן וְאֶשְׁבָּ֖ן וְיִתְרָ֥ן וּכְרָֽן׃    ס</span></p>
<p><span>42&nbsp;&nbsp;&nbsp;</span><span>בְּֽנֵי־אֵ֔צֶר בִּלְהָ֥ן וְזַעֲוָ֖ן יַעֲקָ֑ן  בְּנֵ֥י דִישֹׁ֖ון ע֥וּץ וַאֲרָֽן׃  פ</span></p>
<p><span>43&nbsp;&nbsp;&nbsp;</span><span>וְאֵ֣לֶּה הַמְּלָכִ֗ים אֲשֶׁ֤ר מָלְכוּ֙ בְּאֶ֣רֶץ אֱדֹ֔ום לִפְנֵ֥י מְלָךְ־מֶ֖לֶךְ לִבְנֵ֣י יִשְׂרָאֵ֑ל בֶּ֚לַע בֶּן־בְּעֹ֔ור וְשֵׁ֥ם עִירֹ֖ו דִּנְהָֽבָה׃</span></p>
<p><span>44&nbsp;&nbsp;&nbsp;</span><span>וַיָּ֖מָת בָּ֑לַע וַיִּמְלֹ֣ךְ תַּחְתָּ֔יו יֹובָ֥ב בֶּן־זֶ֖רַח מִבָּצְרָֽה׃</span></p>
<p><span>45&nbsp;&nbsp;&nbsp;</span><span>וַיָּ֖מָת יֹובָ֑ב וַיִּמְלֹ֣ךְ תַּחְתָּ֔יו חוּשָׁ֖ם מֵאֶ֥רֶץ הַתֵּימָנִֽי׃</span></p>
<p><span>46&nbsp;&nbsp;&nbsp;</span><span>וַיָּ֖מָת חוּשָׁ֑ם וַיִּמְלֹ֨ךְ תַּחְתָּ֜יו הֲדַ֣ד בֶּן־בְּדַ֗ד הַמַּכֶּ֤ה אֶת־מִדְיָן֙ בִּשְׂדֵ֣ה מֹואָ֔ב וְשֵׁ֥ם עִירֹ֖ו [עֲיֹות כ] (עֲוִֽית׃ ק)</span></p>
<p><span>47&nbsp;&nbsp;&nbsp;</span><span>וַיָּ֖מָת הֲדָ֑ד וַיִּמְלֹ֣ךְ תַּחְתָּ֔יו שַׂמְלָ֖ה מִמַּשְׂרֵקָֽה׃</span></p>
<p><span>48&nbsp;&nbsp;&nbsp;</span><span>וַיָּ֖מָת שַׂמְלָ֑ה וַיִּמְלֹ֣ךְ תַּחְתָּ֔יו שָׁא֖וּל מֵרְחֹבֹ֥ות הַנָּהָֽר׃</span></p>
<p><span>49&nbsp;&nbsp;&nbsp;</span><span>וַיָּ֖מָת שָׁא֑וּל וַיִּמְלֹ֣ךְ תַּחְתָּ֔יו בַּ֥עַל חָנָ֖ן בֶּן־עַכְבֹּֽור׃</span></p>
<p><span>50&nbsp;&nbsp;&nbsp;</span><span>וַיָּ֙מָת֙ בַּ֣עַל חָנָ֔ן וַיִּמְלֹ֤ךְ תַּחְתָּיו֙ הֲדַ֔ד וְשֵׁ֥ם עִירֹ֖ו פָּ֑עִי וְשֵׁ֨ם אִשְׁתֹּ֤ו מְהֵיטַבְאֵל֙ בַּת־מַטְרֵ֔ד בַּ֖ת מֵ֥י זָהָֽב׃</span></p>
<p><span>51&nbsp;&nbsp;&nbsp;</span><span>וַיָּ֖מָת הֲדָ֑ד    ס   וַיִּהְיוּ֙ אַלּוּפֵ֣י אֱדֹ֔ום אַלּ֥וּף תִּמְנָ֛ע אַלּ֥וּף [עַלְיָה כ] (עַֽלְוָ֖ה ק) אַלּ֥וּף יְתֵֽת׃</span></p>
<p><span>52&nbsp;&nbsp;&nbsp;</span><span>אַלּ֧וּף אָהֳלִיבָמָ֛ה אַלּ֥וּף אֵלָ֖ה אַלּ֥וּף פִּינֹֽן׃</span></p>
<p><span>53&nbsp;&nbsp;&nbsp;</span><span>אַלּ֥וּף קְנַ֛ז אַלּ֥וּף תֵּימָ֖ן אַלּ֣וּף מִבְצָֽר׃</span></p>
<p><span>54&nbsp;&nbsp;&nbsp;</span><span>אַלּ֥וּף מַגְדִּיאֵ֖ל אַלּ֣וּף עִירָ֑ם אֵ֖לֶּה אַלּוּפֵ֥י אֱדֹֽום׃  פ</span></p>
