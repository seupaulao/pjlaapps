<p><span>1&nbsp;&nbsp;&nbsp;</span><span>כַּשֶּׁ֤לֶג ׀ בַּקַּ֗יִץ וְכַמָּטָ֥ר בַּקָּצִ֑יר כֵּ֤ן לֹא־נָאוֶ֖ה לִכְסִ֣יל כָּבֹֽוד׃</span></p>
<p><span>2&nbsp;&nbsp;&nbsp;</span><span>כַּצִּפֹּ֣ור לָ֭נוּד כַּדְּרֹ֣ור לָע֑וּף כֵּ֥ן קִֽלְלַ֥ת חִ֝נָּ֗ם [לֹא כ] (לֹ֣ו ק) תָבֹֽא׃</span></p>
<p><span>3&nbsp;&nbsp;&nbsp;</span><span>שֹׁ֣וט לַ֭סּוּס מֶ֣תֶג לַחֲמֹ֑ור וְ֝שֵׁ֗בֶט לְגֵ֣ו כְּסִילִֽים׃</span></p>
<p><span>4&nbsp;&nbsp;&nbsp;</span><span>אַל־תַּ֣עַן כְּ֭סִיל כְּאִוַּלְתֹּ֑ו פֶּֽן־תִּשְׁוֶה־לֹּ֥ו גַם־אָֽתָּה׃</span></p>
<p><span>5&nbsp;&nbsp;&nbsp;</span><span>עֲנֵ֣ה כְ֭סִיל כְּאִוַּלְתֹּ֑ו פֶּן־יִהְיֶ֖ה חָכָ֣ם בְּעֵינָֽיו׃</span></p>
<p><span>6&nbsp;&nbsp;&nbsp;</span><span>מְקַצֶּ֣ה רַ֭גְלַיִם חָמָ֣ס שֹׁתֶ֑ה שֹׁלֵ֖חַ דְּבָרִ֣ים בְּיַד־כְּסִֽיל׃</span></p>
<p><span>7&nbsp;&nbsp;&nbsp;</span><span>דַּלְי֣וּ קַיִם  מִפִּסֵּ֑חַ וּ֝מָשָׁ֗ל בְּפִ֣י כְסִילִֽים׃</span></p>
<p><span>8&nbsp;&nbsp;&nbsp;</span><span>כִּצְרֹ֣ור אֶ֭בֶן בְּמַרְגֵּמָ֑ה כֵּן־נֹותֵ֖ן לִכְסִ֣יל כָּבֹֽוד׃</span></p>
<p><span>9&nbsp;&nbsp;&nbsp;</span><span>חֹ֭וחַ עָלָ֣ה בְיַד־שִׁכֹּ֑ור וּ֝מָשָׁ֗ל בְּפִ֣י כְסִילִֽים׃</span></p>
<p><span>10&nbsp;&nbsp;&nbsp;</span><span>רַ֥ב מְחֹֽולֵֽל־כֹּ֑ל וְשֹׂכֵ֥ר כְּ֝סִ֗יל וְשֹׂכֵ֥ר עֹבְרִֽים׃</span></p>
<p><span>11&nbsp;&nbsp;&nbsp;</span><span>כְּ֭כֶלֶב שָׁ֣ב עַל־קֵאֹ֑ו כְּ֝סִ֗יל שֹׁונֶ֥ה בְאִוַּלְתֹּֽו׃</span></p>
<p><span>12&nbsp;&nbsp;&nbsp;</span><span>רָאִ֗יתָ אִ֭ישׁ חָכָ֣ם בְּעֵינָ֑יו תִּקְוָ֖ה לִכְסִ֣יל מִמֶּֽנּוּ׃</span></p>
<p><span>13&nbsp;&nbsp;&nbsp;</span><span>אָמַ֣ר עָ֭צֵל שַׁ֣חַל בַּדָּ֑רֶךְ אֲ֝רִ֗י בֵּ֣ין הָרְחֹבֹֽות׃</span></p>
<p><span>14&nbsp;&nbsp;&nbsp;</span><span>הַ֭דֶּלֶת תִּסֹּ֣וב עַל־צִירָ֑הּ וְ֝עָצֵ֗ל עַל־מִטָּתֹֽו׃</span></p>
<p><span>15&nbsp;&nbsp;&nbsp;</span><span>טָ֘מַ֤ן עָצֵ֣ל יָ֭דֹו בַּצַּלָּ֑חַת נִ֝לְאָ֗ה לַֽהֲשִׁיבָ֥הּ אֶל־פִּֽיו׃</span></p>
<p><span>16&nbsp;&nbsp;&nbsp;</span><span>חָכָ֣ם עָצֵ֣ל בְּעֵינָ֑יו מִ֝שִּׁבְעָ֗ה מְשִׁ֣יבֵי טָֽעַם׃</span></p>
<p><span>17&nbsp;&nbsp;&nbsp;</span><span>מַחֲזִ֥יק בְּאָזְנֵי־כָ֑לֶב עֹבֵ֥ר מִ֝תְעַבֵּ֗ר עַל־רִ֥יב לֹּֽא־לֹֽו׃</span></p>
<p><span>18&nbsp;&nbsp;&nbsp;</span><span>כְּֽ֭מִתְלַהְלֵהַּ הַיֹּרֶ֥ה זִקִּ֗ים חִצִּ֥ים וָמָֽוֶת׃</span></p>
<p><span>19&nbsp;&nbsp;&nbsp;</span><span>כֵּֽן־אִ֭ישׁ רִמָּ֣ה אֶת־רֵעֵ֑הוּ וְ֝אָמַ֗ר הֲ‍ֽלֹא־מְשַׂחֵ֥ק אָֽנִי׃</span></p>
<p><span>20&nbsp;&nbsp;&nbsp;</span><span>בְּאֶ֣פֶס עֵ֭צִים תִּכְבֶּה־אֵ֑שׁ וּבְאֵ֥ין נִ֝רְגָּ֗ן יִשְׁתֹּ֥ק מָדֹֽון׃</span></p>
<p><span>21&nbsp;&nbsp;&nbsp;</span><span>פֶּחָ֣ם לְ֭גֶחָלִים וְעֵצִ֣ים לְאֵ֑שׁ וְאִ֥ישׁ [מִדֹונִים כ] (מִ֝דְיָנִ֗ים ק) לְחַרְחַר־רִֽיב׃  פ</span></p>
<p><span>22&nbsp;&nbsp;&nbsp;</span><span>דִּבְרֵ֣י נִ֭רְגָּן כְּמִֽתְלַהֲמִ֑ים וְ֝הֵ֗ם יָרְד֥וּ חַדְרֵי־בָֽטֶן׃</span></p>
<p><span>23&nbsp;&nbsp;&nbsp;</span><span>כֶּ֣סֶף סִ֭יגִים מְצֻפֶּ֣ה עַל־חָ֑רֶשׂ שְׂפָתַ֖יִם דֹּלְקִ֣ים וְלֶב־רָֽע׃</span></p>
<p><span>24&nbsp;&nbsp;&nbsp;</span><span>[בִּשְׂפָתֹו כ] (בִּ֭שְׂפָתָיו ק) יִנָּכֵ֣ר שֹׂונֵ֑א וּ֝בְקִרְבֹּ֗ו יָשִׁ֥ית מִרְמָֽה׃</span></p>
<p><span>25&nbsp;&nbsp;&nbsp;</span><span>כִּֽי־יְחַנֵּ֣ן קֹ֭ולֹו  אַל־תַּֽאֲמֶן־בֹּ֑ו כִּ֤י שֶׁ֖בַע תֹּועֵבֹ֣ות בְּלִבֹּֽו׃</span></p>
<p><span>26&nbsp;&nbsp;&nbsp;</span><span>תִּכַּסֶּ֣ה נְאָה בְּמַשָּׁאֹ֑ון תִּגָּלֶ֖ה רָעָתֹ֣ו בְקָהָֽל׃</span></p>
<p><span>27&nbsp;&nbsp;&nbsp;</span><span>כֹּֽרֶהשַּׁ֭־חַת בָּ֣הּ יִפֹּ֑ל וְגֹ֥לֵ֥ל אֶ֝בֶן אֵלָ֥יו תָּשֽׁוּב׃</span></p>
<p><span>28&nbsp;&nbsp;&nbsp;</span><span>לְֽשֹׁוןשֶׁ֭־קֶר יִשְׂנָ֣א דַכָּ֑יו וּפֶ֥ה חָ֝לָ֗ק יַעֲשֶׂ֥ה מִדְחֶֽה׃</span></p>
