<p><span>1&nbsp;&nbsp;&nbsp;</span><span>לֵ֣ץ הַ֭יַּין  הֹמֶ֣ה שֵׁכָ֑ר וְכָל־שֹׁ֥גֶה בֹּ֝֗ו לֹ֣א יֶחְכָּֽם׃</span></p>
<p><span>2&nbsp;&nbsp;&nbsp;</span><span>נַ֣הַם כַּ֭כְּפִיר אֵ֣ימַת מֶ֑לֶךְ מִ֝תְעַבְּרֹ֗ו חֹוטֵ֥א נַפְשֹֽׁו׃</span></p>
<p><span>3&nbsp;&nbsp;&nbsp;</span><span>כָּבֹ֣וד לָ֭אִישׁ שֶׁ֣בֶת מֵרִ֑יב וְכָל־אֱ֝וִ֗יל יִתְגַּלָּֽע׃</span></p>
<p><span>4&nbsp;&nbsp;&nbsp;</span><span>מֵ֭חֹרֶף עָצֵ֣ל לֹא־יַחֲרֹ֑שׁ [יִשְׁאַל כ] (וְשָׁאַ֖ל ק) בַּקָּצִ֣יר וָאָֽיִן׃</span></p>
<p><span>5&nbsp;&nbsp;&nbsp;</span><span>מַ֣יִם עֲ֭מֻקִּים עֵצָ֣ה בְלֶב־אִ֑ישׁ וְאִ֖ישׁ תְּבוּנָ֣ה יִדְלֶֽנָּה׃</span></p>
<p><span>6&nbsp;&nbsp;&nbsp;</span><span>רָב־אָדָ֗ם יִ֭קְרָא אִ֣ישׁ חַסְדֹּ֑ו וְאִ֥ישׁ אֱ֝מוּנִ֗ים מִ֣י יִמְצָֽא׃</span></p>
<p><span>7&nbsp;&nbsp;&nbsp;</span><span>מִתְהַלֵּ֣ךְ בְּתֻמֹּ֣ו צַדִּ֑יק אַשְׁרֵ֖י בָנָ֣יו אַחֲרָֽיו׃</span></p>
<p><span>8&nbsp;&nbsp;&nbsp;</span><span>מֶ֗לֶךְ יֹושֵׁ֥ב עַל־כִּסֵּא־דִ֑ין מְזָרֶ֖ה בְעֵינָ֣יו כָּל־רָֽע׃</span></p>
<p><span>9&nbsp;&nbsp;&nbsp;</span><span>מִֽי־יֹ֭אמַר זִכִּ֣יתִי לִבִּ֑י טָ֝הַ֗רְתִּי מֵחַטָּאתִֽי׃</span></p>
<p><span>10&nbsp;&nbsp;&nbsp;</span><span>אֶ֣בֶן וָ֭אֶבֶן אֵיפָ֣ה וְאֵיפָ֑ה תֹּועֲבַ֥ת יְ֝הוָ֗ה גַּם־שְׁנֵיהֶֽם׃</span></p>
<p><span>11&nbsp;&nbsp;&nbsp;</span><span>גַּ֣ם בְּ֭מַעֲלָלָיו יִתְנַכֶּר־נָ֑עַר אִם־זַ֖ךְ וְאִם־יָשָׁ֣ר פָּעֳלֹֽו׃</span></p>
<p><span>12&nbsp;&nbsp;&nbsp;</span><span>אֹ֣זֶן מַעַת  וְעַ֣יִן רֹאָ֑ה יְ֝הוָ֗ה עָשָׂ֥ה גַם־שְׁנֵיהֶֽם׃</span></p>
<p><span>13&nbsp;&nbsp;&nbsp;</span><span>אַל־תֶּֽאֱהַ֣ב נָה פֶּן־תִּוָּרֵ֑שׁ פְּקַ֖ח עֵינֶ֣יךָ שְֽׂבַֽע־לָֽחֶם׃</span></p>
<p><span>14&nbsp;&nbsp;&nbsp;</span><span>רַ֣ע רַ֭ע יֹאמַ֣ר הַקֹּונֶ֑ה וְאֹזֵ֥ל לֹ֝֗ו אָ֣ז יִתְהַלָּֽל׃</span></p>
<p><span>15&nbsp;&nbsp;&nbsp;</span><span>יֵ֣שׁ זָ֭הָב וְרָב־פְּנִינִ֑ים וּכְלִ֥י יְ֝קָ֗ר שִׂפְתֵי־דָֽעַת׃</span></p>
<p><span>16&nbsp;&nbsp;&nbsp;</span><span>לְֽקַח־בִּ֭גְדֹו כִּי־עָ֣רַב זָ֑ר וּבְעַ֖ד [נָכְרִים כ] (נָכְרִיָּ֣ה ק) חַבְלֵֽהוּ׃</span></p>
<p><span>17&nbsp;&nbsp;&nbsp;</span><span>עָרֵ֣ב לָ֭אִישׁ לֶ֣חֶם שָׁ֑קֶר וְ֝אַחַ֗ר יִמָּֽלֵא־פִ֥יהוּ חָצָֽץ׃</span></p>
<p><span>18&nbsp;&nbsp;&nbsp;</span><span>מַ֭חֲשָׁבֹות בְּעֵצָ֣ה תִכֹּ֑ון וּ֝בְתַחְבֻּלֹ֗ות עֲשֵׂ֣ה מִלְחָמָֽה׃</span></p>
<p><span>19&nbsp;&nbsp;&nbsp;</span><span>גֹּֽולֶה־סֹּ֭וד  הֹולֵ֣ךְ רָכִ֑יל וּלְפֹתֶ֥ה פָתָ֗יו לֹ֣א תִתְעָרָֽב׃</span></p>
<p><span>20&nbsp;&nbsp;&nbsp;</span><span>מְ֭קַלֵּל אָבִ֣יו וְאִמֹּ֑ו יִֽדְעַ֥ךְ נֵ֝רֹ֗ו [בְּאִישֹׁון כ] (בֶּאֱשׁ֥וּן ק) חֹֽשֶׁךְ׃</span></p>
<p><span>21&nbsp;&nbsp;&nbsp;</span><span>נַ֭חֲלָה [מְבֻחֶלֶת כ] (מְבֹהֶ֣לֶת ק) בָּרִאשֹׁנָ֑ה וְ֝אַחֲרִיתָ֗הּ לֹ֣א תְבֹרָֽךְ׃</span></p>
<p><span>22&nbsp;&nbsp;&nbsp;</span><span>אַל־תֹּאמַ֥ר אֲשַׁלְּמָה־רָ֑ע קַוֵּ֥ה לַֽ֝יהוָ֗ה וְיֹ֣שַֽׁע לָֽךְ׃</span></p>
<p><span>23&nbsp;&nbsp;&nbsp;</span><span>תֹּועֲבַ֣ת יְ֭הוָה אֶ֣בֶן וָאָ֑בֶן וּמֹאזְנֵ֖י מִרְמָ֣ה לֹא־טֹֽוב׃</span></p>
<p><span>24&nbsp;&nbsp;&nbsp;</span><span>מֵיְהוָ֥ה מִצְעֲדֵי־גָ֑בֶר וְ֝אָדָ֗ם מַה־יָּבִ֥ין דַּרְכֹּֽו׃</span></p>
<p><span>25&nbsp;&nbsp;&nbsp;</span><span>מֹוקֵ֣שׁ אָ֭דָם יָ֣לַע קֹ֑דֶשׁ וְאַחַ֖ר נְדָרִ֣ים לְבַקֵּֽר׃</span></p>
<p><span>26&nbsp;&nbsp;&nbsp;</span><span>מְזָרֶ֣ה רְ֭שָׁעִים מֶ֣לֶךְ חָכָ֑ם וַיָּ֖שֶׁב עֲלֵיהֶ֣ם אֹופָֽן׃</span></p>
<p><span>27&nbsp;&nbsp;&nbsp;</span><span>נֵ֣ר יְ֭הוָה נִשְׁמַ֣ת אָדָ֑ם חֹ֝פֵ֗שׂ כָּל־חַדְרֵי־בָֽטֶן׃</span></p>
<p><span>28&nbsp;&nbsp;&nbsp;</span><span>חֶ֣סֶד וֶ֭אֱמֶת יִצְּרוּ־מֶ֑לֶךְ וְסָעַ֖ד בַּחֶ֣סֶד כִּסְאֹֽו׃</span></p>
<p><span>29&nbsp;&nbsp;&nbsp;</span><span>תִּפְאֶ֣רֶת בַּחוּרִ֣ים כֹּחָ֑ם וַהֲדַ֖ר זְקֵנִ֣ים שֵׂיבָֽה׃</span></p>
<p><span>30&nbsp;&nbsp;&nbsp;</span><span>חַבֻּרֹ֣ות פֶּ֭צַע [תַּמְרִיק כ] (תַּמְר֣וּק ק) בְּרָ֑ע וּ֝מַכֹּ֗ות חַדְרֵי־בָֽטֶן׃</span></p>
