<p><span>1&nbsp;&nbsp;&nbsp;</span><span>שִׁ֥יר הַֽמַּעֲלֹ֗ות לְדָ֫וִ֥ד לוּלֵ֣י יְ֭הוָה שֶׁהָ֣יָה לָ֑נוּ יֹֽאמַר־נָ֝א  יִשְׂרָאֵֽל׃</span></p>
<p><span>2&nbsp;&nbsp;&nbsp;</span><span>לוּלֵ֣י יְ֭הוָה שֶׁהָ֣יָה לָ֑נוּ בְּק֖וּם עָלֵ֣ינוּ אָדָֽם׃</span></p>
<p><span>3&nbsp;&nbsp;&nbsp;</span><span>אֲ֭זַי חַיִּ֣ים בְּלָע֑וּנוּ בַּחֲרֹ֖ות אַפָּ֣ם בָּֽנוּ׃</span></p>
<p><span>4&nbsp;&nbsp;&nbsp;</span><span>אֲ֭זַי הַמַּ֣יִם שְׁטָפ֑וּנוּ נַ֝֗חְלָה  עָבַ֥ר עַל־נַפְשֵֽׁנוּ׃</span></p>
<p><span>5&nbsp;&nbsp;&nbsp;</span><span>אֲ֭זַי עָבַ֣ר עַל־נַפְשֵׁ֑נוּ הַ֝מַּ֗יִם הַזֵּֽידֹונִֽים׃</span></p>
<p><span>6&nbsp;&nbsp;&nbsp;</span><span>בָּר֥וּךְ יְהוָ֑ה שֶׁלֹּ֥א נְתָנָ֥נוּ טֶ֝֗רֶף לְשִׁנֵּיהֶֽם׃</span></p>
<p><span>7&nbsp;&nbsp;&nbsp;</span><span>נַפְשֵׁ֗נוּ כְּצִפֹּ֥ור נִמְלְטָה֮ מִפַּ֪ח יֹ֫וקְשִׁ֥ים הַפַּ֥ח נִשְׁבָּ֗ר וַאֲנַ֥חְנוּ נִמְלָֽטְנוּ׃</span></p>
<p><span>8&nbsp;&nbsp;&nbsp;</span><span>עֶ֭זְרֵנוּ בְּשֵׁ֣ם יְהוָ֑ה עֹ֝שֵׂ֗ה שָׁמַ֥יִם וָאָֽרֶץ׃</span></p>
