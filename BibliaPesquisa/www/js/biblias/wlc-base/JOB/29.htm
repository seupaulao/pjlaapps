<p><span>1&nbsp;&nbsp;&nbsp;</span><span>וַיֹּ֣סֶף אִ֭יֹּוב שְׂאֵ֥ת מְשָׁלֹ֗ו וַיֹּאמַֽר׃</span></p>
<p><span>2&nbsp;&nbsp;&nbsp;</span><span>מִֽי־יִתְּנֵ֥נִי כְיַרְחֵי־קֶ֑דֶם כִּ֝ימֵ֗י אֱלֹ֣והַּ יִשְׁמְרֵֽנִי׃</span></p>
<p><span>3&nbsp;&nbsp;&nbsp;</span><span>בְּהִלֹּ֣ו נֵ֭רֹו עֲלֵ֣י רֹאשִׁ֑י לְ֝אֹורֹו אֵ֣לֶךְ חֹֽשֶׁךְ׃</span></p>
<p><span>4&nbsp;&nbsp;&nbsp;</span><span>כַּאֲשֶׁ֣ר הָ֭יִיתִי בִּימֵ֣י חָרְפִּ֑י בְּסֹ֥וד אֱ֝לֹ֗והַּ עֲלֵ֣י אָהֳלִֽי׃</span></p>
<p><span>5&nbsp;&nbsp;&nbsp;</span><span>בְּעֹ֣וד דַּי עִמָּדִ֑י סְבִ֖יבֹותַ֣י נְעָרָֽי׃</span></p>
<p><span>6&nbsp;&nbsp;&nbsp;</span><span>בִּרְחֹ֣ץ הֲלִיכַ֣י בְּחֵמָ֑ה וְצ֥וּר יָצ֥וּק עִ֝מָּדִ֗י פַּלְגֵי־שָֽׁמֶן׃</span></p>
<p><span>7&nbsp;&nbsp;&nbsp;</span><span>בְּצֵ֣אתִי שַׁ֣עַר עֲלֵי־קָ֑רֶת בָּ֝רְחֹ֗וב אָכִ֥ין מֹושָׁבִֽי׃</span></p>
<p><span>8&nbsp;&nbsp;&nbsp;</span><span>רָא֣וּנִי נְעָרִ֣ים וְנֶחְבָּ֑אוּ וִֽ֝ישִׁישִׁים קָ֣מוּ עָמָֽדוּ׃</span></p>
<p><span>9&nbsp;&nbsp;&nbsp;</span><span>רִים עָצְר֣וּ בְמִלִּ֑ים וְ֝כַ֗ף יָשִׂ֥ימוּ לְפִיהֶֽם׃</span></p>
<p><span>10&nbsp;&nbsp;&nbsp;</span><span>קֹול־נְגִידִ֥ים נֶחְבָּ֑אוּ וּ֝לְשֹׁונָ֗ם לְחִכָּ֥ם דָּבֵֽקָה׃</span></p>
<p><span>11&nbsp;&nbsp;&nbsp;</span><span>כִּ֤י אֹ֣זֶן מְעָה וַֽתְּאַשְּׁרֵ֑נִי וְעַ֥יִן רָ֝אֲתָ֗ה וַתְּעִידֵֽנִי׃</span></p>
<p><span>12&nbsp;&nbsp;&nbsp;</span><span>כִּֽי־אֲ֭מַלֵּט עָנִ֣י מְשַׁוֵּ֑עַ וְ֝יָתֹ֗ום וְֽלֹא־עֹזֵ֥ר לֹֽו׃</span></p>
<p><span>13&nbsp;&nbsp;&nbsp;</span><span>בִּרְכַּ֣ת אֹ֭בֵד עָלַ֣י תָּבֹ֑א וְלֵ֖ב אַלְמָנָ֣ה אַרְנִֽן׃</span></p>
<p><span>14&nbsp;&nbsp;&nbsp;</span><span>צֶ֣דֶק לָ֭בַשְׁתִּי וַיִּלְבָּשֵׁ֑נִי כִּמְעִ֥יל  וְ֝צָנִ֗יף מִשְׁפָּטִֽי׃</span></p>
<p><span>15&nbsp;&nbsp;&nbsp;</span><span>עֵינַ֣יִם הָ֭יִיתִי לַֽעִוֵּ֑ר וְרַגְלַ֖יִם לַפִּסֵּ֣חַ אָֽנִי׃</span></p>
<p><span>16&nbsp;&nbsp;&nbsp;</span><span>אָ֣ב אָ֭נֹכִֽי לָֽאֶבְיֹונִ֑ים וְרִ֖ב לֹא־יָדַ֣עְתִּי אֶחְקְרֵֽהוּ׃</span></p>
<p><span>17&nbsp;&nbsp;&nbsp;</span><span>וָֽ֭אֲשַׁבְּרָה מְתַלְּעֹ֣ות עַוָּ֑ל וּ֝מִשִּׁנָּ֗יו אַשְׁלִ֥יךְ טָֽרֶף׃</span></p>
<p><span>18&nbsp;&nbsp;&nbsp;</span><span>וָ֭אֹמַר עִם־קִנִּ֣י אֶגְוָ֑ע וְ֝כַחֹ֗ול אַרְבֶּ֥ה יָמִֽים׃</span></p>
<p><span>19&nbsp;&nbsp;&nbsp;</span><span>שָׁרְשִׁ֣י פָת֣וּחַ אֱלֵי־מָ֑יִם וְ֝טַ֗ל יָלִ֥ין בִּקְצִירִֽי׃</span></p>
<p><span>20&nbsp;&nbsp;&nbsp;</span><span>כְּ֭בֹודִי חָדָ֣שׁ עִמָּדִ֑י וְ֝קַשְׁתִּ֗י בְּיָדִ֥י תַחֲלִֽיף׃</span></p>
<p><span>21&nbsp;&nbsp;&nbsp;</span><span>לִֽי־שָׁמְע֥וּ וְיִחֵ֑לּוּ וְ֝יִדְּמ֗וּ לְמֹ֣ו עֲצָתִֽי׃</span></p>
<p><span>22&nbsp;&nbsp;&nbsp;</span><span>אַחֲרֵ֣י דְ֭בָרִי לֹ֣א יִשְׁנ֑וּ וְ֝עָלֵ֗ימֹו תִּטֹּ֥ף מִלָּתִֽי׃</span></p>
<p><span>23&nbsp;&nbsp;&nbsp;</span><span>וְיִֽחֲל֣וּ כַמָּטָ֣ר לִ֑י וּ֝פִיהֶ֗ם פָּעֲר֥וּ לְמַלְקֹֽושׁ׃</span></p>
<p><span>24&nbsp;&nbsp;&nbsp;</span><span>אֶשְׂחַ֣ק אֲ֭לֵהֶם לֹ֣א יַאֲמִ֑ינוּ וְאֹ֥ור פָּ֝נַ֗י לֹ֣א יַפִּילֽוּן׃</span></p>
<p><span>25&nbsp;&nbsp;&nbsp;</span><span>אֶֽבֲחַ֣ר דַּרְכָּם֮ וְאֵשֵׁ֪ב רֹ֥אשׁ וְ֭אֶשְׁכֹּון כְּמֶ֣לֶךְ בַּגְּד֑וּד כַּאֲשֶׁ֖ר אֲבֵלִ֣ים יְנַחֵֽם׃</span></p>
