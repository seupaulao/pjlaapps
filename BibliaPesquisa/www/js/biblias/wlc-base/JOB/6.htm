<p><span>1&nbsp;&nbsp;&nbsp;</span><span>וַיַּ֥עַן אִיֹּ֗וב וַיֹּאמַֽר׃</span></p>
<p><span>2&nbsp;&nbsp;&nbsp;</span><span>ל֗וּ שָׁקֹ֣ול יִשָּׁקֵ֣ל כַּעְשִׂ֑י [וְהַיָּתִי כ] (וְ֝הַוָּתִ֗י ק) בְּֽמֹאזְנַ֥יִם יִשְׂאוּ־יָֽחַד׃</span></p>
<p><span>3&nbsp;&nbsp;&nbsp;</span><span>כִּֽי־עַתָּ֗ה מֵחֹ֣ול יַמִּ֣ים יִכְבָּ֑ד עַל־כֵּ֝֗ן דְּבָרַ֥י לָֽעוּ׃</span></p>
<p><span>4&nbsp;&nbsp;&nbsp;</span><span>כִּ֤י חִצֵּ֪י שַׁדַּ֡י עִמָּדִ֗י אֲשֶׁ֣ר חֲ֭מָתָם שֹׁתָ֣ה רוּחִ֑י בִּעוּתֵ֖י אֱלֹ֣והַּ יַֽעַרְכֽוּנִי׃</span></p>
<p><span>5&nbsp;&nbsp;&nbsp;</span><span>הֲיִֽנְהַק־פֶּ֥רֶא עֲלֵי־דֶ֑שֶׁא אִ֥ם יִגְעֶהשֹּׁ֝֗־ור עַל־בְּלִילֹֽו׃</span></p>
<p><span>6&nbsp;&nbsp;&nbsp;</span><span>הֲיֵאָכֵ֣ל תָּ֭פֵל מִבְּלִי־מֶ֑לַח אִם־יֶשׁ־טַ֝֗עַם בְּרִ֣יר חַלָּמֽוּת׃</span></p>
<p><span>7&nbsp;&nbsp;&nbsp;</span><span>מֵאֲנָ֣ה לִנְגֹּ֣ועַ נַפְשִׁ֑י הֵ֝֗מָּה כִּדְוֵ֥י לַחְמִֽי׃</span></p>
<p><span>8&nbsp;&nbsp;&nbsp;</span><span>מִֽי־יִ֭תֵּן תָּבֹ֣וא שֶֽׁאֱלָתִ֑י וְ֝תִקְוָתִ֗י יִתֵּ֥ן אֱלֹֽוהַּ׃</span></p>
<p><span>9&nbsp;&nbsp;&nbsp;</span><span>וְיֹאֵ֣ל אֱ֭לֹוהַּ וִֽידַכְּאֵ֑נִי יַתֵּ֥ר יָ֝דֹ֗ו וִֽיבַצְּעֵֽנִי׃</span></p>
<p><span>10&nbsp;&nbsp;&nbsp;</span><span>וּ֥תְהִי  עֹ֨וד ׀ נֶ֘חָ֤מָתִ֗י וַאֲסַלְּדָ֣ה בְ֭חִילָה לֹ֣א יַחְמֹ֑ול כִּי־לֹ֥א כִ֝חַ֗דְתִּי אִמְרֵ֥י קָדֹֽושׁ׃</span></p>
<p><span>11&nbsp;&nbsp;&nbsp;</span><span>מַה־כֹּחִ֥י כִֽי־אֲיַחֵ֑ל וּמַה־קִּ֝צִּ֗י כִּֽי־אַאֲרִ֥יךְ נַפְשִֽׁי׃</span></p>
<p><span>12&nbsp;&nbsp;&nbsp;</span><span>אִם־כֹּ֣חַ אֲבָנִ֣ים כֹּחִ֑י אִֽם־בְּשָׂרִ֥י נָחֽוּשׁ׃</span></p>
<p><span>13&nbsp;&nbsp;&nbsp;</span><span>הַאִ֬ם אֵ֣ין עֶזְרָתִ֣י בִ֑י וְ֝תֻשִׁיָּ֗ה נִדְּחָ֥ה מִמֶּֽנִּי׃</span></p>
<p><span>14&nbsp;&nbsp;&nbsp;</span><span>לַמָּ֣ס מֵרֵעֵ֣הוּ חָ֑סֶד וְיִרְאַ֖ת שַׁדַּ֣י יַעֲזֹֽוב׃</span></p>
<p><span>15&nbsp;&nbsp;&nbsp;</span><span>אַ֭חַי בָּגְד֣וּ כְמֹו־נָ֑חַל כַּאֲפִ֖יק נְחָלִ֣ים יַעֲבֹֽרוּ׃</span></p>
<p><span>16&nbsp;&nbsp;&nbsp;</span><span>הַקֹּדְרִ֥ים מִנִּי־קָ֑רַח עָ֝לֵ֗ימֹו יִתְעַלֶּם־שָֽׁלֶג׃</span></p>
<p><span>17&nbsp;&nbsp;&nbsp;</span><span>בְּ֭עֵת יְזֹרְב֣וּ נִצְמָ֑תוּ בְּ֝חֻמֹּ֗ו נִדְעֲכ֥וּ מִמְּקֹומָֽם׃</span></p>
<p><span>18&nbsp;&nbsp;&nbsp;</span><span>יִ֭לָּ֣פְתוּ אָרְחֹ֣ות דַּרְכָּ֑ם יַעֲל֖וּ בַתֹּ֣הוּ וְיֹאבֵֽדוּ׃</span></p>
<p><span>19&nbsp;&nbsp;&nbsp;</span><span>הִ֭בִּיטוּ אָרְחֹ֣ות תֵּמָ֑א הֲלִיכֹ֥ת בָ֗א קִוּוּ־לָֽמֹו׃</span></p>
<p><span>20&nbsp;&nbsp;&nbsp;</span><span>בֹּ֥שׁוּ כִּֽי־בָטָ֑ח בָּ֥אוּ  עָ֝דֶ֗יהָ וַיֶּחְפָּֽרוּ׃</span></p>
<p><span>21&nbsp;&nbsp;&nbsp;</span><span>כִּֽי־עַ֭תָּה הֱיִ֣יתֶם [לֹא כ] (לֹ֑ו ק) תִּֽרְא֥וּ חֲ֝תַ֗ת וַתִּירָֽאוּ׃</span></p>
<p><span>22&nbsp;&nbsp;&nbsp;</span><span>הֲ‍ֽכִי־אָ֭מַרְתִּי הָ֣בוּ לִ֑י וּ֝מִכֹּחֲכֶ֗ם שִׁחֲד֥וּ בַעֲדִֽי׃</span></p>
<p><span>23&nbsp;&nbsp;&nbsp;</span><span>וּמַלְּט֥וּנִי מִיַּד־צָ֑ר וּמִיַּ֖ד עָרִיצִ֣ים תִּפְדּֽוּנִי׃</span></p>
<p><span>24&nbsp;&nbsp;&nbsp;</span><span>הֹ֭ורוּנִי וַאֲנִ֣י אַחֲרִ֑ישׁ וּמַהשָּׁ֝־גִ֗יתִי הָבִ֥ינוּ לִֽי׃</span></p>
<p><span>25&nbsp;&nbsp;&nbsp;</span><span>מַה־נִּמְרְצ֥וּ אִמְרֵי־יֹ֑שֶׁר וּמַה־יֹּוכִ֖יחַ הֹוכֵ֣חַ מִכֶּֽם׃</span></p>
<p><span>26&nbsp;&nbsp;&nbsp;</span><span>הַלְהֹוכַ֣ח מִלִּ֣ים תַּחְשֹׁ֑בוּ וּ֝לְר֗וּחַ אִמְרֵ֥י נֹאָֽשׁ׃</span></p>
<p><span>27&nbsp;&nbsp;&nbsp;</span><span>אַף־עַל־יָתֹ֥ום תַּפִּ֑ילוּ וְ֝תִכְר֗וּ עַל־רֵֽיעֲכֶֽם׃</span></p>
<p><span>28&nbsp;&nbsp;&nbsp;</span><span>וְ֭עַתָּה הֹואִ֣ילוּ פְנוּ־בִ֑י וְעַל־פְּ֝נֵיכֶ֗ם אִם־אֲכַזֵּֽב׃</span></p>
<p><span>29&nbsp;&nbsp;&nbsp;</span><span>שֻֽׁבוּ־נָ֭א אַל־תְּהִ֣י עַוְלָ֑ה [וְשֻׁבִי כ] (וְשׁ֥וּבוּ  ק) עֹ֝וד צִדְקִי־בָֽהּ׃</span></p>
<p><span>30&nbsp;&nbsp;&nbsp;</span><span>הֲיֵשׁ־בִּלְשֹׁונִ֥י עַוְלָ֑ה אִם־חִ֝כִּ֗י לֹא־יָבִ֥ין הַוֹּֽות׃</span></p>
