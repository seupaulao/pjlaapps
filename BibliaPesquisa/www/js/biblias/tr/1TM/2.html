<p><span>1&nbsp;&nbsp;&nbsp;</span><span>Παρακαλῶ οὖν πρῶτον πάντων ποιεῖσθαι δεήσεις προσευχάς ἐντεύξεις εὐχαριστίας ὑπὲρ πάντων ἀνθρώπων</span></p><p><span>2&nbsp;&nbsp;&nbsp;</span><span>ὑπὲρ βασιλέων καὶ πάντων τῶν ἐν ὑπεροχῇ ὄντων ἵνα ἤρεμον καὶ ἡσύχιον βίον διάγωμεν ἐν πάσῃ εὐσεβείᾳ καὶ σεμνότητι</span></p><p><span>3&nbsp;&nbsp;&nbsp;</span><span>τοῦτο γὰρ καλὸν καὶ ἀπόδεκτον ἐνώπιον τοῦ σωτῆρος ἡμῶν θεοῦ</span></p><p><span>4&nbsp;&nbsp;&nbsp;</span><span>ὃς πάντας ἀνθρώπους θέλει σωθῆναι καὶ εἰς ἐπίγνωσιν ἀληθείας ἐλθεῖν</span></p><p><span>5&nbsp;&nbsp;&nbsp;</span><span>εἷς γὰρ θεός εἷς καὶ μεσίτης θεοῦ καὶ ἀνθρώπων ἄνθρωπος Χριστὸς Ἰησοῦς</span></p><p><span>6&nbsp;&nbsp;&nbsp;</span><span>ὁ δοὺς ἑαυτὸν ἀντίλυτρον ὑπὲρ πάντων τὸ μαρτύριον καιροῖς ἰδίοις</span></p><p><span>7&nbsp;&nbsp;&nbsp;</span><span>εἰς ὃ ἐτέθην ἐγὼ κῆρυξ καὶ ἀπόστολος ἀλήθειαν λέγω ἐν Χριστῷ, οὐ ψεύδομαι διδάσκαλος ἐθνῶν ἐν πίστει καὶ ἀληθείᾳ</span></p><p><span>8&nbsp;&nbsp;&nbsp;</span><span>Βούλομαι οὖν προσεύχεσθαι τοὺς ἄνδρας ἐν παντὶ τόπῳ ἐπαίροντας ὁσίους χεῖρας χωρὶς ὀργῆς καὶ διαλογισμοῦ</span></p><p><span>9&nbsp;&nbsp;&nbsp;</span><span>ὡσαύτως καὶ τὰς γυναῖκας ἐν καταστολῇ κοσμίῳ μετὰ αἰδοῦς καὶ σωφροσύνης κοσμεῖν ἑαυτάς μὴ ἐν πλέγμασιν ἢ χρυσῴ, ἢ μαργαρίταις ἢ ἱματισμῷ πολυτελεῖ</span></p><p><span>10&nbsp;&nbsp;&nbsp;</span><span>ἀλλ' ὃ πρέπει γυναιξὶν ἐπαγγελλομέναις θεοσέβειαν δι' ἔργων ἀγαθῶν</span></p><p><span>11&nbsp;&nbsp;&nbsp;</span><span>γυνὴ ἐν ἡσυχίᾳ μανθανέτω ἐν πάσῃ ὑποταγῇ·</span></p><p><span>12&nbsp;&nbsp;&nbsp;</span><span>γυναικὶ δὲ διδάσκειν οὐκ ἐπιτρέπω οὐδὲ αὐθεντεῖν ἀνδρός ἀλλ' εἶναι ἐν ἡσυχίᾳ</span></p><p><span>13&nbsp;&nbsp;&nbsp;</span><span>Ἀδὰμ γὰρ πρῶτος ἐπλάσθη εἶτα Εὕα</span></p><p><span>14&nbsp;&nbsp;&nbsp;</span><span>καὶ Ἀδὰμ οὐκ ἠπατήθη ἡ δὲ γυνὴ ἀπατηθεῖσα ἐν παραβάσει γέγονεν·</span></p><p><span>15&nbsp;&nbsp;&nbsp;</span><span>σωθήσεται δὲ διὰ τῆς τεκνογονίας ἐὰν μείνωσιν ἐν πίστει καὶ ἀγάπῃ καὶ ἁγιασμῷ μετὰ σωφροσύνης·</span></p>