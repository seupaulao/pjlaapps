<p><span>1&nbsp;&nbsp;&nbsp;</span><span>Ἐὰν ταῖς γλώσσαις τῶν ἀνθρώπων λαλῶ καὶ τῶν ἀγγέλων ἀγάπην δὲ μὴ ἔχω γέγονα χαλκὸς ἠχῶν ἢ κύμβαλον ἀλαλάζον</span></p><p><span>2&nbsp;&nbsp;&nbsp;</span><span>καὶ ἐὰν ἔχω προφητείαν καὶ εἰδῶ τὰ μυστήρια πάντα καὶ πᾶσαν τὴν γνῶσιν καὶ ἐὰν ἔχω πᾶσαν τὴν πίστιν ὥστε ὄρη μεθιστάνειν ἀγάπην δὲ μὴ ἔχω οὐθέν εἰμι</span></p><p><span>3&nbsp;&nbsp;&nbsp;</span><span>καὶ ἐὰν ψωμίσω πάντα τὰ ὑπάρχοντά μου καὶ ἐὰν παραδῶ τὸ σῶμά μου ἵνα καυθήσωμαι ἀγάπην δὲ μὴ ἔχω οὐδὲν ὠφελοῦμαι</span></p><p><span>4&nbsp;&nbsp;&nbsp;</span><span>Ἡ ἀγάπη μακροθυμεῖ χρηστεύεται ἡ ἀγάπη οὐ ζηλοῖ ἡ ἀγάπη οὐ περπερεύεται οὐ φυσιοῦται</span></p><p><span>5&nbsp;&nbsp;&nbsp;</span><span>οὐκ ἀσχημονεῖ οὐ ζητεῖ τὰ ἑαυτῆς οὐ παροξύνεται οὐ λογίζεται τὸ κακόν</span></p><p><span>6&nbsp;&nbsp;&nbsp;</span><span>οὐ χαίρει ἐπὶ τῇ ἀδικίᾳ συγχαίρει δὲ τῇ ἀληθείᾳ·</span></p><p><span>7&nbsp;&nbsp;&nbsp;</span><span>πάντα στέγει πάντα πιστεύει πάντα ἐλπίζει πάντα ὑπομένει</span></p><p><span>8&nbsp;&nbsp;&nbsp;</span><span>Ἡ ἀγάπη οὐδέποτε ἐκπίπτει εἴτε δὲ προφητεῖαι καταργηθήσονται· εἴτε γλῶσσαι παύσονται· εἴτε γνῶσις καταργηθήσεται</span></p><p><span>9&nbsp;&nbsp;&nbsp;</span><span>ἐκ μέρους γὰρ γινώσκομεν καὶ ἐκ μέρους προφητεύομεν·</span></p><p><span>10&nbsp;&nbsp;&nbsp;</span><span>ὅταν δὲ ἔλθῃ τὸ τέλειον τότε τὸ ἐκ μέρους καταργηθήσεται</span></p><p><span>11&nbsp;&nbsp;&nbsp;</span><span>ὅτε ἤμην νήπιος ὡς νήπιος ἐλάλουν ὡς νήπιος ἐφρόνουν ὡς νήπιος· ἐλογιζόμην ὅτε δέ γέγονα ἀνήρ κατήργηκα τὰ τοῦ νηπίου</span></p><p><span>12&nbsp;&nbsp;&nbsp;</span><span>βλέπομεν γὰρ ἄρτι δι' ἐσόπτρου ἐν αἰνίγματι τότε δὲ πρόσωπον πρὸς πρόσωπον· ἄρτι γινώσκω ἐκ μέρους τότε δὲ ἐπιγνώσομαι καθὼς καὶ ἐπεγνώσθην</span></p><p><span>13&nbsp;&nbsp;&nbsp;</span><span>νυνὶ δὲ μένει πίστις ἐλπίς ἀγάπη τὰ τρία ταῦτα· μείζων δὲ τούτων ἡ ἀγάπη</span></p>