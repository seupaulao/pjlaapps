<p><span>1&nbsp;&nbsp;&nbsp;</span><span>τῇ ἐλευθερίᾳ οὖν ᾖ Χριστὸς ἡμᾶς ἠλευθέρωσεν· στήκετε καὶ μὴ πάλιν ζυγῷ δουλείας ἐνέχεσθε</span></p><p><span>2&nbsp;&nbsp;&nbsp;</span><span>Ἴδε ἐγὼ Παῦλος λέγω ὑμῖν ὅτι ἐὰν περιτέμνησθε Χριστὸς ὑμᾶς οὐδὲν ὠφελήσει</span></p><p><span>3&nbsp;&nbsp;&nbsp;</span><span>μαρτύρομαι δὲ πάλιν παντὶ ἀνθρώπῳ περιτεμνομένῳ ὅτι ὀφειλέτης ἐστὶν ὅλον τὸν νόμον ποιῆσαι</span></p><p><span>4&nbsp;&nbsp;&nbsp;</span><span>κατηργήθητε ἀπὸ τοῦ Χριστοῦ οἵτινες ἐν νόμῳ δικαιοῦσθε τῆς χάριτος ἐξεπέσατε</span></p><p><span>5&nbsp;&nbsp;&nbsp;</span><span>ἡμεῖς γὰρ πνεύματι ἐκ πίστεως ἐλπίδα δικαιοσύνης ἀπεκδεχόμεθα</span></p><p><span>6&nbsp;&nbsp;&nbsp;</span><span>ἐν γὰρ Χριστῷ Ἰησοῦ οὔτε περιτομή τι ἰσχύει οὔτε ἀκροβυστία ἀλλὰ πίστις δι' ἀγάπης ἐνεργουμένη</span></p><p><span>7&nbsp;&nbsp;&nbsp;</span><span>Ἐτρέχετε καλῶς· τίς ὑμᾶς ἀνέκοψεν τῇ ἀληθείᾳ μὴ πείθεσθαι</span></p><p><span>8&nbsp;&nbsp;&nbsp;</span><span>ἡ πεισμονὴ οὐκ ἐκ τοῦ καλοῦντος ὑμᾶς</span></p><p><span>9&nbsp;&nbsp;&nbsp;</span><span>μικρὰ ζύμη ὅλον τὸ φύραμα ζυμοῖ</span></p><p><span>10&nbsp;&nbsp;&nbsp;</span><span>ἐγὼ πέποιθα εἰς ὑμᾶς ἐν κυρίῳ ὅτι οὐδὲν ἄλλο φρονήσετε· ὁ δὲ ταράσσων ὑμᾶς βαστάσει τὸ κρίμα ὅστις ἂν ᾖ</span></p><p><span>11&nbsp;&nbsp;&nbsp;</span><span>ἐγὼ δέ ἀδελφοί εἰ περιτομὴν ἔτι κηρύσσω τί ἔτι διώκομαι ἄρα κατήργηται τὸ σκάνδαλον τοῦ σταυροῦ</span></p><p><span>12&nbsp;&nbsp;&nbsp;</span><span>ὄφελον καὶ ἀποκόψονται οἱ ἀναστατοῦντες ὑμᾶς</span></p><p><span>13&nbsp;&nbsp;&nbsp;</span><span>Ὑμεῖς γὰρ ἐπ' ἐλευθερίᾳ ἐκλήθητε ἀδελφοί· μόνον μὴ τὴν ἐλευθερίαν εἰς ἀφορμὴν τῇ σαρκί ἀλλὰ διὰ τῆς ἀγάπης δουλεύετε ἀλλήλοις</span></p><p><span>14&nbsp;&nbsp;&nbsp;</span><span>ὁ γὰρ πᾶς νόμος ἐν ἑνὶ λόγῳ πληροῦται, ἐν τῷ· Ἀγαπήσεις τὸν πλησίον σου ὡς εαυτόν</span></p><p><span>15&nbsp;&nbsp;&nbsp;</span><span>εἰ δὲ ἀλλήλους δάκνετε καὶ κατεσθίετε βλέπετε μὴ ὑπό ἀλλήλων ἀναλωθῆτε</span></p><p><span>16&nbsp;&nbsp;&nbsp;</span><span>Λέγω δέ πνεύματι περιπατεῖτε καὶ ἐπιθυμίαν σαρκὸς οὐ μὴ τελέσητε</span></p><p><span>17&nbsp;&nbsp;&nbsp;</span><span>ἡ γὰρ σὰρξ ἐπιθυμεῖ κατὰ τοῦ πνεύματος τὸ δὲ πνεῦμα κατὰ τῆς σαρκός ταῦτα δὲ ἀντίκειται ἀλλήλοις ἵνα μὴ ἃ ἂν θέλητε ταῦτα ποιῆτε</span></p><p><span>18&nbsp;&nbsp;&nbsp;</span><span>εἰ δὲ πνεύματι ἄγεσθε οὐκ ἐστὲ ὑπὸ νόμον</span></p><p><span>19&nbsp;&nbsp;&nbsp;</span><span>φανερὰ δέ ἐστιν τὰ ἔργα τῆς σαρκός ἅτινά ἐστιν μοιχεία, πορνεία ἀκαθαρσία ἀσέλγεια</span></p><p><span>20&nbsp;&nbsp;&nbsp;</span><span>εἰδωλολατρεία φαρμακεία ἔχθραι ἔρεις, ζῆλοι, θυμοί ἐριθείαι διχοστασίαι αἱρέσεις</span></p><p><span>21&nbsp;&nbsp;&nbsp;</span><span>φθόνοι φόνοι, μέθαι κῶμοι καὶ τὰ ὅμοια τούτοις ἃ προλέγω ὑμῖν καθὼς καὶ προεῖπον ὅτι οἱ τὰ τοιαῦτα πράσσοντες βασιλείαν θεοῦ οὐ κληρονομήσουσιν</span></p><p><span>22&nbsp;&nbsp;&nbsp;</span><span>Ὁ δὲ καρπὸς τοῦ πνεύματός ἐστιν ἀγάπη χαρά εἰρήνη μακροθυμία χρηστότης ἀγαθωσύνη πίστις</span></p><p><span>23&nbsp;&nbsp;&nbsp;</span><span>πρᾳότης, ἐγκράτεια· κατὰ τῶν τοιούτων οὐκ ἔστιν νόμος</span></p><p><span>24&nbsp;&nbsp;&nbsp;</span><span>οἱ δὲ τοῦ Χριστοῦ τὴν σάρκα ἐσταύρωσαν σὺν τοῖς παθήμασιν καὶ ταῖς ἐπιθυμίαις</span></p><p><span>25&nbsp;&nbsp;&nbsp;</span><span>εἰ ζῶμεν πνεύματι πνεύματι καὶ στοιχῶμεν</span></p><p><span>26&nbsp;&nbsp;&nbsp;</span><span>μὴ γινώμεθα κενόδοξοι ἀλλήλους προκαλούμενοι ἀλλήλοις φθονοῦντες</span></p>